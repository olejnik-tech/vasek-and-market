<div class = "container">
    <div class="panel panel-default">
        <p><span class="first-letter">P</span>ísal se rok 2017. Byl to začátek roku jako každý jiný, ani jeden jsme netušili, že by se tento rok mohlo v naších životech něco změnit.
        <p>Farnost Palkovice pořádala farní ples. Markétka tou dobou měla po tanečních, a tak vyrazila na ples za strejdou s rodiči. Vašek byl v té době  týmákem ve Staré Vsi n.O, kde měli ten víkend  kurz Školy partnerství, takže měl volno. Doma zjistil, že rodiče jedou na ples do Palkovic, kde má rodinu a proto neváhal a vyrazil s nimi. V sále jsme seděli téměř naproti sobě, takže bylo nemožné si sebe nevšimnout a když Vašek po nějaké době nabral konečně dostatek odvahy, zvedl se od stolu a vyzval Markétku k tanci, netušil ještě, že už budou spolu tančit celý život. Zbytek plesu jsme se na sebe už jen usmívali.</p><br>
        <p>Po plesu jsme si začali vyměňovat zprávy. Chaty se čím dál víc prodlužovaly a  jak to už bývá Vašek pozval Markétku na první kávu.  Setkání u kávy přibývalo, procházky se prodlužovaly a oba jsme zjistili, že nám na tom druhém záleží víc a víc. A tak se stalo, že při jednom večerním loučení Vašek Markétku políbil...</p><br>
        <p>Chození bylo krásné ale i občas náročné. Vídavali jsme se málo díky našim povinostem, ale toto náročné  období nás učilo důvěřovat nejen tomu druhému ale i Bohu. Náš vztah se postupně upevňoval a je čím dál krásnější. Podnikali jsme různé výlety. Poznávali jsme navzájem své rodiny a jejích zvyklosti, jeden druhému jsme se postupně vrývalí víc do srdce a etapa zamilovanosti se postupně měnila v etapu lásky.</p><br>
        <p>K tomu nám i hodně dopomáhala Škola partnerství, kterou jsme se absolvovali.</p><br>
        <p>Na podzim roku 2018 jsme byli pozvání hned na 3 svatby. Byla to pro nás inspirace, že se mladí lidé kolem nás berou, ikdyž třeba ještě studují. A tak téma svatba začalo být častější.</p><br>
        <p>Po necelých dvou letech, 9.12. večer podal Vašek Markétce mobil, když ho odemkla, Vašek před ní klečel s růži a tiktakem, kde byl nádherný prstýnek. Na mobilu bylo napsané "<b>Vezmeš si mě?...</b>"  Markétka odpověděla "<b>Ano!</b>" a vrhla se Vaškovi do náruče.  Byl to kouzelný večer. V lednu roku 2019 jsme měli zásnuby i v kostele, v Palkovicích u otce Wojnara, kde jsme tento náš důležitý krok svěřili do Božích rukou. Teď nás čeká už jen krok poslední, slíbit si lásku, úctu a věrnost před Bohem.</p><br>
    </div>
</div>